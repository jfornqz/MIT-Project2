<!DOCTYPE HTML>
<html lang="en" dir="ltr">
<head>
<title>Project multimedia 2</title>
<meta charset="UTF-8">
<link rel="stylesheet" href="style.css" type="text/css">
<!--[if lt IE 9]><script src="scripts/html5shiv.js"></script><![endif]-->
</head>
<body>
<div class="wrapper row1">
  <header id="header" class="clear">
    <div id="hgroup">
      <h1>6 October</h1>
      <h2>6 ตุลาจราจล</h2>
    </div>
    <nav>
      <ul>
        <li><a href="index.html">6 ตุลาคืออะไร</a></li>
        <li><a href="./page2.html">หลักฐาน ภาพถ่ายและสื่อ</a></li>
        <li><a href="./page3.html">เหยื่อ ความรุนแรง</a></li>
        <li class="last"><a href="./page4.html">ความทรงจำ & บันทึกจากเหตุการณ์</a></li>
      </ul>
    </nav>
  </header>
</div>
<!-- content -->
<div class="wrapper row2">
  <div id="container" class="clear">
    <section id="slider"><a href="#"><img src="images/demo/head.jpg" alt=""></a></section>
    <!-- content body -->
    <aside id="left_column">
      <h2 class="title">หมวดหมู่</h2>
      <nav>
        <ul>
          <li><a href="./page4.html">ระลึกความทรงจำ</a></li>

        </ul>
      </nav>
    </aside>

    <!-- main content -->
    <div id="content">
      <article>
        <h2>สุชาดา จักรพิสุทธิ์: “จำไม่ได้ ลืมไม่ลง”</h2></br>
        <img src="images/demo/suchada.jpg">
        <p>ศ.ดร.สุชาติ บำรุงสุข กล่าวเรียกร้องให้คนรุ่น 6 ตุลา ช่วยกันบอกเล่าความทรงจำเกี่ยวกับ 6 ตุลา เพื่อรวบรวมเข้า  เป็นข้อมูลความรู้ ที่แม้อาจแหว่งวิ่น ก็จะไม่ถูกความไม่รู้ทำให้มันกลายเป็น 16 ตุลา!</p>

        <p>นี่เป็นข้อเรียกร้องที่เสียดแทงเข้าสู่มโนสำนึกของฉัน จนต้องหลั่งน้ำตา ทุกๆ ปีที่ 6 ตุลาเวียนมาบรรจบ มันนำเอาความเศร้าที่อธิบายไม่ได้เข้าครอบครองจิตใจของฉันเสมอมา
        และยิ่งเศร้าหดหู่มากยิ่งขึ้น ภายหลังรัฐประหาร 2557 ที่ต้องรับรู้ข่าวสารการจับกุมคุมขังนักกิจกรรมและผู้ ต่อต้านเผด็จการ </p>
      </article>

      <article>
        <p>"6 ตุลา 2519 ผ่านมา 40 ปี !  บัดนี้ฉันอายุ 61 แต่ลูกหลานและคนในครอบครัวฉันไม่เคยได้รับฟังเรื่องราวและเหตุการณ์ 6 ตุลาจากปากคำของฉันเลย  มันอาจเป็นกลไกป้องกันทางจิต ที่ไม่อยากทนรับความเจ็บปวดจากก้อน   สีดำที่จุกคอหอยทุกครั้งที่คิดถึงมัน  นี่กระมังคืออาการที่ ศ.ธงชัย วินิจกูล  นิยามว่า “ลืมไม่ได้ (แต่ก็)จำไม่ลง”  หรือ  เอาเข้าจริง  ฉันก็ไม่รู้ไม่เข้าใจเหมือนกันว่าเกิดอะไรขึ้นกันแน่  มันคือความทรงจำอิหลักอิเหลื่อที่ประกอบไปด้วยความไม่รู้เป็นแก่น  แล้วเราจะเยียวยามันได้หรือ ? ในเมื่อเวลาเนิ่นนานมาขนาดนี้"</p>

        <p>"5 ตุลาคม 2519  ฉัน-ในฐานะสมาชิกคนหนึ่งของ”ชมรมนาฎศิลป์และการละคร” มหาวิทยาลัยธรรมศาสตร์  ที่ห้วง เวลานั้นมี อนุพงษ์ พงษ์สุวรรณ (หน่อย) เป็นประธานชมรม  ฉันยังเป็นนักศึกษาปีหนึ่งที่แก่กว่าเฟรชชี่คนอื่นๆสัก 3 ปี ด้วยความเป็นลูกเจ๊กจากครอบครัวยากจน ทำให้ฉันเข้าเรียนในระบบเอาเมื่อเกินเกณฑ์การศึกษาภาคบังคับ"</p>

        <p>"เราประชุมวางแผนกิจกรรมเกี่ยวกับเหตุการณ์แขวนคอช่างไฟฟ้า 2 คนที่แจกใบปลิวต่อต้านการกลับมาโดยการ ห่มผ้าเหลืองของถนอม กิตติขจร  ที่นครปฐม  มันเป็นเหตุการณ์ที่ตึงเครียดขึ้นเรื่อยๆ นับจากการชุมนุมประท้วงการกลับเข้าประเทศของถนอม ก่อนหน้านี้  ซึ่งก็มีการขว้างระเบิดใส่ที่ชุมนุมสนามฟุตบอลธรรมศาสตร์  จนมีผู้     ได้รับบาดเจ็บ  พวกเราดูเหมือนจะรับรู้ถึงความไม่ปกติบางอย่างที่อาจเกิดขึ้นได้  แต่ก็ตกลงใจว่าเราไม่อาจนิ่งเฉย  และสรุปที่จะทำละครล้อเลียนเหตุการณ์แขวนคอเพื่อนเรา เพื่อกระตุกเตือนนักศึกษาธรรมศาสตร์ ให้เข้าร่วม  ประท้วงเหตุการณ์นี้  เราวางแผนจะแสดงละครนี้ที่ลานโพธิ์ หน้าตึกคณะศิลปศาสตร์ ในวันที่ 5 ตุลาคม อันเป็นวัน   สอบวันแรกของนักศึกษาชั้นปีที่ 1 ที่มีจำนวนนับพัน  เพราะในยุคนั้น ผู้สอบเข้าธรรมศาสตร์ทุกคน จะมีสถานะ เป็นนักศึกษาคณะศิลปศาสตร์กันทั้งหมด  เพื่อศึกษาวิชาพื้นฐาน 101 ก่อนจะเลือกคณะและวิชาเอกกันต่อไป"</p>

        <p>"ละครของเราเริ่มขึ้นเมื่อเวลาก่อนบ่ายโมง  พล็อตละครมีแค่ ฉากนักศึกษา 4-5 คนแจกใบปลิวให้ผู้คนรอบๆลาน    โพธิ์  ถ้าจำไม่ผิด ตอนนั้นเราแจกใบปลิวจริงๆ ที่พิมพ์ข้อความเรียกร้องเพื่อนนักศึกษา ให้ร่วมกันประท้วงต่อต้าน   การกลับมาของถนอม เรียกร้องความยุติธรรมแก่เพื่อนที่ถูกฆ่าแขวนคอ และขอให้รัฐบาลดำเนินคดี เอาคนผิดมา ลงโทษ  โดยมีฉากต่อมา คือพี่ต๊อด(อดิสร พวงชมพู-ปัจจุบันเป็นเจ้าของธุรกิจผลิตเสื้อผ้า แบรนด์”แตงโม”) แต่ง   กายคล้ายพระสงฆ์ สวมหัวล้านจำลองและห่มผ้าสีแดงก่ำ แล้วก็มีปราโมทย์ – นศ.ปี 1 ร่างสูงโย่ง กับบุญชาติ(จำนามสกุลไม่ได้ คนนี้พวกเราสงสัยว่าเป็นสันติบาลปลอมตัวมา  ด้วยเหตุที่เขาอายุไม่น้อย ตัดผมเกรียนฯ ) แต่งชุดทหารใส่รองเท้าบู๊ท ถือปืนจำลอง เดินตามหลังพี่ต๊อดที่แต่งเป็นพระถนอม  แล้วไล่ทุบตีกระทืบผู้คนและยิงปืน ใส่ผู้ชุมนุม  ฉัน-ซึ่งรับบทเป็นหมอ เข้าไปช่วยปฐมพยาบาลและด่าว่าทหาร"</p>

        <p>"จากนั้นฉากสำคัญก็มาถึง  โมทย์กับชาติ เอาตัวผู้แสดงละคร คือเฮียวิโรจน์   ขึ้นแขวนคอกับกิ่งต้นโพธิ์ใหญ่  ซึ่ง ผู้รับบทถูกแขวนคอนั้น มี 2 คน คือ เฮีย-วิโรจน์ ตั้งวานิชย์ กับเจี๊ยบ – อภินันท์ บัวหะภักดี  เหตุที่ต้องใช้ตัวแสดงสองคนก็เพราะในการแขวนคอนั้น เราซ้อมการแสดงมาก่อนและพบว่า นักแสดงแบกรับน้ำหนักตัวเองนานไม่ไหว  แม้เราจะคัดเลือกสมาชิกชายที่รูปร่างเล็ก อย่างเฮีย และเจี๊ยบ แล้วก็ตาม  วิธีการแขวนก็คือเอาผ้าขาวม้ามัดรอบ อกตัวแสดง แล้วผูกปมซ่อมไว้ใต้เสื้อ จากนั้นเอาเชือกเส้นใหญ่พันเกลียวและทำเป็นบ่วงบาศก์ คล้องคอไว้หลวมๆ แต่ดูเผินๆเหมือนถูกแขวนคอจริงๆ  ทว่า น้ำหนักตัวของผู้แสดงจะถูกแบกรับไว้ด้วยผ้าขาวผ้าที่พันรอบอกอยู่  ซึ่งมันจะรัดแน่นขึ้นด้วยน้ำหนักตัวที่ถ่วงลง  เมื่อตอนที่ซ้อมการแสดงกันนั้น จึงสรุปทางออกไว้ว่า ต้องใช้ตัวแสดง 2 คน คือเฮียและเจี๊ยบ ผลัดกัน นอกจากนี้ ก้อย(นักร้องวง”ฆ้อนเคียว”) และต้อม (ชลธิชา) ยังแต่งหน้าทั้งสองคน ให้แลดูฟกช้ำดำเขียว เหมือนถูกซ้อมตีมาก่อน"</p>

        <p>"ละครเรื่องนี้ กลายเป็น Butterfly effect  กระพือแรกคือ ใครไม่รู้นำเอาปูนขาวไปหยอดใส่รูกุญแจห้องสอบ ทั่วทั้งตึกศิลปศาสตร์ ทำให้นักศึกษาเข้าห้องสอบไม่ได้ ต้องยืนออกันอยู่หน้าห้อง  จำนวนหนึ่งจึงลงมาออกันรอบๆลาน โพธิ์ด้วย กลายเป็นผู้ชมละครและผู้ร่วมประท้วงไปโดยปริยาย  การแสดงจึงจบลงโดยพวกเรารู้สึกคึกคักดีใจว่า ละครประสบผลสำเร็จพอสมควร…หลังจากการแสดงจบลง ฉันก็กลับบ้าน ซึ่งเป็นร้านค้าอยู่ย่านเทเวศน์  วันนั้น    มีสันติบาลปรากฎตัวบนรถเมล์ไทยประดิษฐ์สายประจำของฉัน  มานั่งคู่กับฉันด้วย แถมขู่ว่าจะเอาตัวไปสอบสวนและจะเอาพ่อแม่ไปด้วย แต่วันนั้น ฉันก็เอาตัวรอดมาได้โดยการลงรถเมล์ก่อนถึงป้ายบ้าน แล้ววิ่งลัดเลาะเข้าซอย โน่นซอยนี้จนเข้าบ้านด้านประตูหลังร้านได้"</p>

        <p>"บ่ายแก่เกือบเย็น ฉันยังอยู่ในชุดนักศึกษา กล่อมหลานสาวอายุราว 6 เดือนนอนหลับบนเก้าอี้ผ้าใบหลังร้าน เปิด วิทยุฟังเพลงไปด้วยเหมือนเช่นเคย แต่แล้ว ก็มีการถ่ายทอดสดจากวิทยุยานเกราะ กรมประชาสัมพันธ์ ประกาศว่า  นักศึกษาธรรมศาสตร์เล่นละครแขวนคอองค์รัชทายาท เป็นคอมมิวนิสต์คิดร้ายทำลายชาติ และจะล้มล้างสถาบัน กษัตริย์  ฉันเผ่นผลุงขึ้นมาทันที ในใจได้แต่เถียงว่า “ไม่จริง มึงโกหก มึงนั่นแหละคิดร้ายทำลายชาติ “…ด้วยเหตุที่ พ่อกับแม่มีภาระงานที่หน้าร้าน ฉันฉวยโอกาสนี้ ออกทางประตูหลังบ้าน มุ่งหน้ากลับไปมหาวิทยาลัยธรรมศาสตร์"</p>

        <p>"เมื่อถึงธรรมศาสตร์ ฉันพบว่าสถานการณ์โกลาหลไปหมด มีการประชุมนักศึกษาเป็นกลุ่มๆ ทั้งที่ใต้ถุนตึกกิจกรรม    และที่ชมรมนาฎศิลป์ฯ  ฉันถูกรุ่นพี่เรียกใช้ให้ช่วยกันฉีกทำลายเอกสาร  เวลานั้น ฉันไม่เข้าใจอะไรเลย ทำไมล่ะ เอกสารก็มีแค่บทความวิเคราะห์วิจารณ์สังคมไทย มีหนังสือเพียงไม่กี่เล่มที่มีชื่อส่อไปในทางแนวคิดสังคมนิยม     แล้วเอกสารส่วนใหญ่ก็เป็นของพวกเราเอง  เป็นซีร็อกรายงานบ้าง ซีร็อกตำราเรียนบ้าง… ฉันนั่งฉีกเอกสารไป ฟังการประชุมไป รุ่นพี่แต่ละคนมีสีหน้าเคร่งเครียด บอกพวกเราว่า ต้องผลัดกันนอนผลัดกันเฝ้าห้องชมรม  อนุพงษ์    หรือหน่อย-ประธานชมรมฯ  กับเฮียวิโรจน์ รวมทั้งเจี๊ยบ-อภินันท์ ไม่อยู่แล้ว ไปประชุมที่ห้อง อมธ.  จนตกเย็น ฉันก็  ยังไม่ได้กินข้าว และดูเหมือนไม่มีใครในห้องชมรมได้กินข้าวเย็น เราเอาขนมของขบเคี้ยวมาแบ่งกันกิน  พวกรุ่นพี่  น่าจะเป็น สุขุม เลาหพูนรังสี และพี่ตือ(เสียชีวิตไปแล้ว) บอกว่า  มีพวกกระทิงแดงและตำรวจ ปิดล้อมธรรมศาสตร์   ไว้ไม่ให้ใครเข้าออก"</p>

        <p>"ตกดึก สัก 3-4 ทุ่ม เริ่มมีเสียงปืนยิงดังประปราย ฟังดูเป็นเสียงปืนสั้น และมีเสียงตะโกนด่าทอจากพวกกระทิงแดง    ดังเข้ามาถึงตึก อมธ. จับความได้ว่า ด่าว่านักศึกษาเป็นคอมมิวนิสต์ หมิ่นพระมหากษัตริย์  ฉันกับเพื่อนๆยังคง   นั่งๆนอนๆอยู่ในชมรม  แต่เนื่องจากตึกกิจกรรมมีรั้วติดอยู่กับพิพิธภัณฑ์สถานแห่งชาติ  แนวรั้วนั้นเฉียงสอบเข้ามา  ที่ตัวตึกกิจกรรม ฉันจึงได้สังเกตเห็นความเคลื่อนไหวบางอย่างตรงกำแพงด้านพิพิธภัณฑ์  นั่นคือ มีผู้ชายหลายคน   สวมชุดสีเขียวพื้นๆใส่หมวกสีขาวเหมือนหัวปิงปอง  ซึ่งภายหลังฉันจึงรู้ว่า คนพวกนั้นเรียกกันว่า “หน่วย  คอมมานโด”  และกำลังพยายามทำอะไรบางอย่างที่ตีนกำแพง  คล้ายๆขุดดินใต้กำแพง หรือทุบกำแพง"</p>

        <p>"ฉันง่วงหลับไปและมาสะดุ้งสุดตัวตื่นขึ้น ด้วยเสียง”ตูม” ที่ดังสนั่นหวั่นไหวจนตึกสะเทือน  ฉันตกใจมาก แต่ต่อม  ความกลัวคงยังไม่ทำงาน  เสียงกรีดร้องและเสียงตะโกนบอกกันให้วิ่งดังสับสนวุ่นวายไปหมด  ขณะนั้นเป็นเวลาเช้ามืด แสงขอบฟ้าเริ่มสว่าง มีคนตะโกนเรียกฉันให้วิ่งขึ้นชั้นบนสุดของตึก อมธ. ฉันและคนอื่นๆ เบียดเสียดกันวิ่ง ขึ้นบันได  หลังจากซุกตัวอยู่ข้างตู้เอกสารชั่วครู่  ก็มีเสียงปืนยิงรัวเป็นชุดอยู่เป็นระยะๆพร้อมกับเสียงกระจกหน้า ต่างแตกเปรี้ยงปร้างไปหมด  คราวนี้ พี่ผู้ชายบางคนบอกให้พวกเราวิ่งกลับลงไป  เพราะ “พวกมัน เอาฮอมายิง”   และบอกให้ทุกคนหาทางไปที่ริมน้ำเจ้าพระยา  โดยมีการแนะให้วิ่งเลียบขอบตึก ข้ามไปที่ตึกโดมก่อน ก่อนหาทางลงแม่น้ำเจ้าพระยา  ขณะนั้น หูฉันได้ยินเสียงตะโกนผ่านเครื่องขยายเสียงตลอดเวลาว่า ” หยุดยิง ! หยุดยิงครับ  พวกเราไม่มีอาวุธ เราไม่มีอะไร พี่ๆทหารครับ พี่ๆตำรวจครับ ให้พวกเราออกไป…” เสียงนั้นแหบแห้งสั่นเครือ บีบคั้นหัวใจฉันยิ่งนัก"</p>

        <p>"ฉันวิ่งไปหมอบไปด้วยสัญชาตญาณ  อย่างที่บอกว่าดูเหมือนต่อมความกลัวยังไม่ทำงาน  เท้าพาวิ่งโดยอัตโนมัติ   คิดไม่ทันแม้แต่น้อยว่าตัวเองว่ายน้ำไม่เป็น… ในขณะที่หลายคนกำลังหาทางจะปีนหน้าต่างตึกโดมซึ่งสูงลิ่ว  ฉันเหลือบเห็นเด็กผู้หญิงในชุดนักเรียนคอซอง นั่งปิดหน้าซุกตัวร้องไห้โฮๆกับมุมตึก ฉันรีบคว้าตัวน้องมากอดไว้ แล้วเราก็ร้องไห้ด้วยกัน  ขณะนั้นมีพวกพี่ผู้ชายวิ่งมาถึง  ได้ช่วยกันอุ้มพวกผู้หญิงขึ้นปีนหน้าต่างตึกโดม เพื่อจะวิ่งผ่านด้านในอาคารข้ามไปริมน้ำได้โดยปลอดภัย  เนื่องจากตอนนั้น เสียงปืนเสียงเฮลิคอปเตอร์บินปั้ดๆ รัวปืนสนั่น หวั่นไหวอยู่เหนือตึกไม่ขาดสาย"</p>

        <p>"เมื่อวิ่งมาถึงริมแม่น้ำ มีนักศึกษาชายจำนวนหนึ่ง คอยบอกทางและช่วยส่งตัวคนอื่นๆลงแม่น้ำ พวกเขาส่งเสียง   ตะโกนบอกต่อๆกันว่า เกาะตลิ่งไป ๆๆ ไปขึ้นท่าพระจันทร์ เร่ว!  พลันที่เท้าสัมผัสพื้นน้ำ ต่อมความกลัวของฉันก็ทำงานทันที ฉันว่ายน้ำไม่เป็น และระดับน้ำนั้นสูงแทบมิดหัว ! ฉันตะเกียกตะกายโหนตัวกับตลิ่งไปตามคนอื่นๆ    รู้สึกถึงเศษปูนแหลมคมที่ถากเนื้อแขนแผลแล้วแผลเล่า  เมื่อมาถึงร้านจั๊ว เพื่อนตรงหน้าฉันถูกหิ้วขึ้นตลิ่งไปทีละคน ด้วยน้ำมือทหารที่ถือปืนมาออรับพวกเราอยู่เต็มท่าน้ำ  ฉันไม่มีทางเลือก ได้แต่โหนตัวเกาะตลิ่งเข้าคิว  ให้พวกมันหิ้วขึ้นจากน้ำ  พอมันลากตัวฉันขึ้นมาได้ ทหารตัวผอมๆดำๆคนหนึ่งก็เสยพานท้ายปืนแถมให้ฉันเข้าที่บ่า ไม่ทันจะรู้สึกอะไร ความชุลมุนเกิดขึ้นอีกจนโป๊ะแกว่งไปมา ฉันเห็นนักศึกษาหญิงคนหนึ่งถูกหามลงมาที่โป๊ะ  เลือดอาบที่ท่อนล่าง นักศึกษาชายสองสามคนช่วยกันตะโกนเรียกเรือที่ล่องอยู่กลางน้ำ ให้มา”รับคนเจ็บด้วยๆๆๆ   รับคนเจ็บส่งศิริราชด้วย”  ฉันยังได้เห็นคนสองสามคน ไม่แน่ใจว่าเป็นผู้หญิงหรือผู้ชาย ว่ายน้ำอยู่กลางแม่น้ำ เขา  คงหมายจะข้ามฝั่งไปที่ศิริราช…  ทันใดนั้น เสียงโหวกเหวกโวยวายดังขึ้นพร้อมๆกับเสียงปืนจากไหนไม่รู้  และ เสียงตะโกน  ” ออกไปๆ โป๊ะจะล่มๆ ” คละเคล้าเสียงปืน เสียงชุลมุนตุ้บตั้บไปหมด  ฉันถูกใครไม่รู้ฉุดตัวลุกขึ้น แล้วนาทีนั้นเอง ฉันก็หมดสติไป อาจจะด้วยความหิว อาจจะด้วยความเหนื่อยล้า หรืออาจจะด้วยความตกใจกลัวที่ได้เห็นคนที่ว่ายน้ำอยู่นั้นถูกปืนยิงจมหายไปต่อหน้าต่อตา !"</p>

        <p>"ฉันรู้สึกตัวอีกทีเมื่อถูกผู้ชายสองคนหิ้วตัวฉันทุลักทุเล  วิ่งเข้าไปในซอยที่มีแผงเช่าพระ  เรียกกันว่าซอยกลาง ฉันไม่ทันได้เห็นหน้าเพื่อจดจำบุญคุณของวีรบุรุษแปลกหน้าเหล่านั้นเลย  พวกเขาพาฉันมาถึงร้านทำผมแห่งหนึ่ง กลาง ตึกแถวในซอยกลาง ซึ่งมีป้าเจ้าของร้าน ระล่ำระลักเรียกให้เอาตัวฉันเข้าไปในร้าน  จากนั้น วีรบุรุษแปลกหน้าสองคนของฉันก็วิ่งจากไปยังท่าน้ำอีก  (ขอกราบคารวะหัวจิตหัวใจของพวกคุณไว้ ณ ที่นี้ และหวังว่าพวกคุณจะยังมีชีวิตอยู่และอยู่ในฟากฝ่ายผู้รักความเป็นธรรมตลอดไป)"</p>

        <p>"ห้องแถวที่ฉันเข้าไปหลบซ่อนตัว เป็นร้านทำผม ที่ชั้นบนมีจักรเย็บผ้าหลายตัว เหมือนว่าเป็นสถานที่ตัดเย็บเสื้อ โหลด้วย  ฉันพบว่า บนชั้นสองแห่งนี้  มีนักเรียนนักศึกษาที่ส่วนใหญ่เป็นผู้หญิง หลบซ่อนตัวอยู่ก่อนแล้ว นับได้สัก 10 คน  ป้าเจ้าของร้านพูดไปน้ำตาไหลไปว่า  ” 14 ตุลามันก็ฆ่านักศึกษา หนนี้ป้าไม่ยอมแล้ว”   ป้าเอาผ้าถุงและ เสื้อผ้าของคนงานในร้านมาให้พวกเราผัดเปลี่ยน  ป้ายังบอกให้พวกเราทำลายบัตรนักศึกษา  รวมทั้งขอให้ฉันเก็บซ่อนแว่นตาเอาไว้ด้วย  เพราะถ้าทหารเข้ามาค้น  ป้าจะบอกว่าพวกเราเป็นคนงานเย็บเสื้อโหล"</p>

        <p>"ฉันและคนอื่นๆ มองหน้ากันโดยปราศจากวาจาจะกล่าว  เราได้แต่เงี่ยหูฟังสรรพเสียงที่เกิดขึ้นด้านนอก  เวลาผ่าน ไปๆ จนใกล้เที่ยง  เราได้ยินเสียงตบเท้าของทหารจำนวนมาก ได้ยินเสียงตะคอกให้เปิดประตู ได้ยินเสียงผู้หญิงร้อง ได้ยินเสียงคนปีนขึ้นกันสาด แล้วก็ได้ยินเสียงปืนพร้อมกับเสียงของหนักตกลงมา !  ป้าเจ้าของร้านบอกว่า ถัดไปสามห้องเป็นบ้านของผู้นำนักศึกษา ชื่อธงชัย วินิจจะกูล  ทหารคงเข้าค้นบ้านนั้นแน่ๆ   บางคนในร้านเริ่ม   แสดงความกังวลว่า เดี๋ยวมันคงค้นบ้านนี้ด้วย  ป้าใจเด็ดปลอบพวกเราว่า ไม่ต้องกลัว ป้าไม่ยอมหรอก"</p>

        <p>"ฉันไม่รู้ว่า ทำไมทหารจึงไม่ได้เข้าค้นบ้านที่ฉันซ่อนตัวอยู่  ป้าเองก็แปลกใจแต่ก็สรุปว่า สิ่งศักดิ์สิทธิ์คุ้มครองเรา
ไม่มีใครกล้าออกจากที่ซ่อนจนเวลาบ่ายคล้าย  ซึ่งเกิดปรากฎการณ์ฝนตก  ป้าเจ้าของร้านบอกว่า สงสัยมันทำ       ฝนเทียมล้างคราบเลือด…  ราวบ่าย 2 ฉันตัดสินใจออกจากบ้านนั้น หิวจนตาลายและคิดแต่ว่าจะต้องกลับบ้าน     จะต้องกินข้าว  ตอนที่ฉันออกมา ยังได้เห็นทหารถือปืนประจำการอยู่แถวประตูธรรมศาสตร์ด้านท่าพระจันทร์       ขยะเกลื่อนกราดถนนที่เฉอะแฉะ  ก้อนสะอื้นจุกคอหอยฉันตลอดทางที่เดินหาตู้โทรศัพท์ ฉันโทรไปบ้านป้า (เพราะ ที่บ้านไม่มีโทรศัพท์) ฉันได้รับคำบอกเล่าจากลูกป้าว่า  พ่อสั่งไว้แล้วว่า อย่ากลับบ้าน ให้เข้าป่าหาที่ปลอดภัย !"</p>

        <p>"เหตุการณ์หลังจากนี้  ฉันจำไม่ได้แน่ชัดว่า พี่ชายมาพบแล้วพาฉันไปนอนบ้านเพื่อนพี่ชายแถวพระประแดง หรือ      อย่างไรกันแน่  จำได้แต่ว่าคืนวันที่ 6 ตุลาและอีกสองสามคืน ฉันนอนไม่หลับเลย ทุกครั้งที่หลับตาลง น้ำตาก็  ทะลักไหล มันไม่ใช่น้ำตาแห่งความกลัวแน่ๆ  แต่ก็บอกตัวเองไม่ได้ว่าร้องไห้ทำไม  ภาพต่างๆที่ปรากฎทางโทรทัศน์ และคำบอกเล่าจากเพื่อนพี่  มันเกิดขึ้นจริงๆ หรือ ?! ทำไมๆๆ !?"</p>

        <p>"ความคิดหนึ่งที่เกาะกินจิตใจฉันต่อมาอีกหลายปี จนแม้เมื่อออกจากป่า  ก็คือความคับแค้นใจที่สื่อมวลชนอย่าง  นสพ.ดาวสยามและบางกอกโพสต์  ตีพิมพ์ภาพและข่าวหน้า 1 กล่าวหานักศึกษาเล่นละครแขวนคอองค์รัชทายาท  และทั้งที่ภาพนั้นปรากฎข้อเท็จจริงภายหลังว่า  มีการปรับแต่งภาพ  แต่ความรับผิดชอบของสื่อกลับลอยนวลหายไป  นี่คือฤทธิ์เดชของสื่อที่รับใช้อำนาจ  สยบยอมสมคบคิดต่อข่าวลวงที่ทำให้คนลุกขึ้นมาฆ่ากันได้อย่างโหดเหี้ยม  สื่อแห่งอคติและโมหะคติเหล่านี้ไม่เคยตาย  ดังเห็นได้จากเหตุการณ์กรือเซะที่ภาคใต้เมื่อปีท 2547 ที่นสพ.ระดับชาติฉบับหนึ่ง ตกแต่งภาพคนไทยมุสลิมที่ถูกยิงตาย ในมือกำมีดสปาร์ต้า  และเมื่อมีการทักท้วงเกิดขึ้น นสพ.ฉบับนั้นก็เพียงแต่แก้ตัวว่า เป็นความรู้เท่าไม่ถึงการณ์ของช่างภาพที่ทำการตกแต่งภาพเอง ! นี่คือสื่อมวลชนไทย และนี่คือเหตุผลสำคัญที่ทำให้ฉันตัดสินใจกลับไปเรียนต่อสาขาหนังสือพิมพ์ คณะวารสารศาสตร์  ด้วยความปักใจที่จะทำงานสื่อ  และเป็นสื่อมวลชนที่ยืนตรงเผชิญหน้ากับพวกมัน !"</p>

        <p>"แต่ละปีผ่านไป ทุกๆเดือนตุลาของทุกปี  ฉันเพียงแต่ระลึกว่า  อืมม ตุลาอีกแล้ว…หากปีไหนมีกิจกรรมรำลึกที่     ปรากฎเป็นข่าว หรือกิจกรรมเสวนาที่เกี่ยวข้อง  ฉันก็จะปลอบตัวเองว่า ชีวิตจริงภายหลัง 6 ตุลา มันก็โหดร้าย เจ็บปวดเหมือนๆกันนั่นแหละวะ   บางครั้งบางปีก็มีความรู้สึกแปลกๆคล้ายแปลกแยกกับตัวเองว่า เหตุการณ์  6    ตุลา 19 ที่ธรรมศาสตร์มันเกิดขึ้นจริงๆหรือ  เราผ่านมันมาจริงๆหรือ  เอ๊ หลายปีในป่ากับ 8 เดือนในเขมรที่เฉียด   ตาย  มันเกิดขึ้นกับเราจริงๆ หรือ ?  แต่ในขณะเดียวกัน  ฉันก็จะรู้สึกโกรธเวลาได้ยินคนรุ่นหลังพูดถึง 16 ตุลา ผิดๆ บิดเบี้ยวไปหมด  ฉันไม่เคยพินิจดูภาพเหตุการณ์ 6 ตุลาได้เลย  ยิ่งภาพแขวนคอถูกเก้าอี้ฟาด  ภาพผู้หญิงถูกไม้   กระทุ้งอวัยวะจนตาย  ภาพการเผาด้วยยางรถฯ  มันทำให้ฉันรู้สึกขย้อนในท้องจนอยากอาเจียน  บทความหรืองานเสวนาฉันก็ไม่อยากไปไม่อยากอ่านไม่อยากฟัง  ยกเว้นแต่ที่ ศ.ดร.ธงชัย เขียนๆ ไว้"</p>

        <p>"ยี่สิบกว่าปีต่อมา  เมื่อได้ทราบว่ามีคณะกรรมการจากฟากประชาชนและปัญญาชนคนเดือนตุลา  ที่มีดร.ชลธิรา    สัตยาวัฒนา เป็นประธาน  จัดทำโครงการค้นหาความจริงจากผู้อยู่ในเหตุการณ์  โดยการสัมภาษณ์และจัดทำ  บันทึกโดยเฉพาะจากอดีตนักศึกษาที่ถูกจับกุมหลังเหตุการณ์ … ฉันก็พลันฉุกใจคิดขึ้นได้ถึงเหตุการณ์บางอย่างใน คืนวันที่ 6 ตุลา ที่ฉันได้เล่าไว้ตอนต้นแล้ว ว่าเวลาประมาณ 3-4 ทุ่ม มีหน่วยคอมมานโดทำอะไรอยู่ที่กำแพงด้าน พิพิธภัณฑ์สถานแห่งชาติ  จำได้ไหมที่ฉันบอกวากำแพงด้านนั้นมันสอบเฉียงเข้าหากำแพงธรรมศาสตร์ด้านตึกกิจกรรม  ดังนั้น หากมีใครยิงปืนออกมาจากกำแพงพิพิธภัณฑ์ฯ  ถ้าดูจากด้านหน้ามหาวิทยาลัยหรือฝั่งสนาม หลวง ย่อมดูเหมือนมีการยิงออกมาจากธรรมศาสตร์ใช่หรือไม่ ?  แต่ฉันก็ไม่แน่ใจว่าการตีความของตัวเองนั้นถูกต้องหรือเปล่า  เพราะไม่เคยได้ยินผู้นำนักศึกษา หรือใครไหนๆ ตั้งข้อสังเกตต่อเรื่องนี้ไว้"</p>

      <article class="last">
        <p>"นี่คือบันทึกความทรงจำอันแหว่งวิ่น  ที่ฉันเขียนขึ้นจากมโนสำนึกและความละอายแก่ใจว่า 40 ปีที่ผ่านมา ฉันทำได้ แค่เพียงการ”ลืมไม่ได้ จำไม่ลง” เท่านั้นหรือ  ขอบคุณอย่างสุดซึ้งต่อทุกท่านที่ได้ช่วยกันจุดไฟให้ลุกโชนขับไล่ความมืดและความกลัว  ด้วยกิจกรรม 40 ปี 6 ตุลา เราไม่ลืม  ขอบคุณที่ทำให้ฉันพร้อมที่จะหันหน้ามาเผชิญกับฉากเหตุการณ์ที่ลืมไม่ได้จำไม่ลงนั้น  ด้วยความรู้และความรู้สึกที่เปลี่ยนไปจากเดิม  เพื่อเป็นส่วนหนึ่งในการช่วยกัน      “ ทบทวน ค้นหาความจริง” กันจริงๆเสียที  6 ตุลา เราไม่ลืม !"</p>

      </article>

    </div>
    <!-- / content body -->
  </div>
</div>
<!-- footer -->
<div class="wrapper row3">
  <footer id="footer" class="clear">
    <p class="fl_left">Copyright &copy; 2019 - All Rights Reserved</p>
  </footer>
</div>
</body>
</html>
